<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Скандинавська міфологія. Початок</title>
    <link rel="shortcut icon" href="img/icon.png" type="image/x-icon">
    <link rel="stylesheet" href="css/index.css">
</head>
<body>
    <header data-include="header.partial.html"></header>
    <main>
        <h1 class="myth__heading">Скандинавська міфологія. Початок</h1>
        <div class="container">
            <h2 class="myth-text__title">СКАНДИНАВСЬКА МІФОЛОГІЯ</h2>
            <h3 class="myth-text__subtitle">Дійові особи:</h3>
            <p class="myth-text__paragraph">У скандинавській міфології зустрічається чимало богів і богинь. З багатьма із них ви познайомитесь на цих сторінках. Однак в більшості історій, які дійшли до нашого часу, фігурують двоє богів — Одін і його син Тор, а також єдинокровний брат Одіна — син велетня на ім’я Локі, що живе з асами в Асґарді.</p>
            <h3 class="myth-text__subtitle">Одін</h3>
            <p class="myth-text__paragraph">Найвищий і найстаріший з усіх богів — Одін. <br>
                Йому відомо багато таємниць. Одін віддав око за мудрість. А для того, щоб пізнати руни і здобути владу, він приніс у жертву самого себе. <br>
                Одін на дев’ять діб повиснув на світовому дереві Іґґдрасілль. Його бік проткнуло вістря списа, що завдало нестерпного болю, а тіло шарпали та шмагали вітри. Дев’ять днів і дев’ять ночей Одін нічого не їв і не пив. Він страждав на самоті, відчуваючи, як повільно згасає життя. <br>
                Одін замерз до кісток і вже здригався у передсмертній агонії, коли його жертва принесла свій темний плід: він опустив очі й побачив, що перед ним з’явились руни. Він пізнав їх, збагнув їхню силу і суть. Тієї ж миті мотузка порвалась, і Одін із криком упав на землю. <br>
                Тепер він розумів, що таке магія, і міг підкорити собі весь світ.<br>
                Одін має багато імен. Він Бог-отець, Батько вбитих, Володар шибениць. Він же бог вантажів і бог в’язнів. А ще його називають Ґрімніром і Третім. У кожній країні Одін носить інше ім’я (адже йому поклоняються по-різному багатьма мовами).<br>
                Він завжди мандрує замаскований, щоб бачити світ так, як його бачать люди. Коли Одін з’являється серед нас, він має вигляд високого чоловіка у плащі та капелюсі.<br>
                У нього є два ворони, яких він називає <i>Хугін</i> і <i>Мунін</i>, що означає «думка» і «пам’ять». Ці птахи літають світом у пошуку новин і розказують Одіну про все, що бачать. Вони сідають йому на плечі й нашіптують у вуха про те, що дізнались.<br>
                Коли Одін сидить на своєму високому троні у Глідск’яльві, йому видно все суще, де б воно не було. Нічого не може сховатися від його ока.<br>
                Одін приніс у світ війну: битви починаються з кидання списа в армію ворога — це символ того, що бій і смерті присвячують Одіну. Якщо ти вижив у бою, це означає, що Одін був прихильним до тебе, а якщо ні — то Одін тебе покинув.<br>
                Якщо ти поляжеш у бою, як герой, то валькірії — прекрасні діви-воївниці, які відбирають душі тих, хто помер шляхетно, заберуть тебе до зали, відомої як Вальхалла. Він чекатиме на тебе у Вальхаллі, й ви будете пити, боротись, бенкетувати і воювати з Одіном на чолі.<br>
              </p>
            <h3 class="myth-text__subtitle">Тор</h3>
            <p class="myth-text__paragraph">Тор, син Одіна, — громовержець. Він скаже відверто там, де його батько злукавить, і буде чесний там, де Одін обмане.<br>
              Тор — рудобородий велет, і він не просто дужий, а найсильніший з усіх богів. Могутності Тору додає пояс сили Мегінгйорд: коли він його одягає, то сила подвоюється.<br>
              За зброю Торові служить <i>Мйольнір</i> — дивовижний молот, який для нього викували гноми. Про це ви ще дізнаєтесь докладніше. Тролі, крижані та гірські гіганти тремтять, коли бачать Мйольнір, адже від нього загинула сила-силенна їхніх братів і сестер. Тор носить залізні рукавиці, які допомагають йому тримати руків’я молота.
            </p>
            <p class="myth-text__paragraph">Матір’ю Тора була Йорд — богиня землі. Тор має синів — Моді (це слово означає «лютий») і Маґні («сильний») та доньку на ім’я Труд («могутня»).<br>
              Його дружина — золотоволоса Сіф. До одруження з Тором вона мала сина на ім’я Улль, отож Тор став його вітчимом. Улль — це бог, який полює з луком і стрілами та бігає на лижах.<br>
              Тор — захисник Асґарда і Мідґарда.<br>
              Про Тора і його пригоди є чимало історій.<br>
            </p>
            <h3 class="myth-text__subtitle">Локі</h3>
            <p class="myth-text__paragraph">Локі — справжній красунчик. Він переконливий, привабливий, викликає довіру, а ще це найбільш хитрий, проникливий і винахідливий з усіх жителів Асґарда. І тому шкода, що в ньому так багато темряви: стільки гніву, заздрощів і похоті.<br>
              Локі — син Лаувейї, яку також називали Наль («голка»), бо вона була стрункою, вродливою і мала гострий розум. Батьком Локі, за переказами, був велетень Фарбауті; його ім’я означає «той, хто завдає небезпечних ударів», і Фарбауті цілком відповідав своєму імені.<br>              
              Сам Локі ходить по небу в літаючих чоботях і може набувати подоби інших людей або тварин, проте найсильніша його зброя — це розум. Він хитріший, підступніший та вигадливіший за будь-якого бога чи велетня. Навіть Одін не зрівняється в хитрості з Локі.<br>             
              Локі — <i>єдинокровний брат Одіна.</i> Ніхто з богів не знає, як і коли Локі з’явився в Асгарді. Він Торів друг і зрадник. Мабуть, боги терплять Локі тільки тому, що його хитрощі та виверти рятують їх так само часто, як і втягують у халепу.<br>
              Завдяки Локі світ стає цікавішим, але разом з тим і менш безпечним. Він батько чудовиськ, винахідник витівок, бог обману.<br>
              Локі забагато п’є і не відповідає за свої слова, думки чи вчинки, коли п’яніє. Разом зі своїми дітьми він застане Раґнарьок, кінець всього сущого, але битися буде не на боці богів Асґарда.</p>
            <p class="myth-text__sentence"><i>Взято з книги “Скандинавська міфологія” Ніла Ґеймана.</i></p>
        </div>
    </main>
    <footer></footer>
    <script src="https://unpkg.com/html-data-include@3.3.3/html-data-include.js"></script>
    <script src="./js/index.js"></script>
</body>
</html>
<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Про людську долю</title>
</head>
<body>
    <header data-include="header.partial.html"></header>
    <main>
        <div class="human-destiny__container container">
            <h1 class="human-destiny__heading">Про людську долю</h1>
        </div>
        <div class="container">
            <h2 class="human-destiny-text__title">ПРО ЛЮДСЬКУ ДОЛЮ</h2>
            <p  class="human-destiny-text__paragraph">&emsp;   Яке диво - поява на світ людини! Коли немовля народжується, то несамовито 
                кричить. Тоді до нього поспішає добра богиня Месхент: вона приходить у подобі молодої жінки в головному уборі з 
                різнобарвних пірʼїн. Її помічники так само, як і богиня, дуже добрі, але вигляд у них непривабливий. Це волохаті 
                потвори-карлики і богиня Таурт - самиця бегемота з людським волоссям і зубами крокодила. Але вигляд цих істот зовсім 
                не лякає дитину, адже серця служителів Месхент випромінюють тепло і доброту. Як тільки богиня підходить до ліжечка, 
                то починає весело танцювати - так вона вітає нову людину, що зʼявилася на світ. <br>
                &emsp;   Однак надто довго танцювати і радіти не можна! Почувши голосний плач малюка, до нього з усіх боків злітаються злі демони. 
                Якщо їх вчасно не прогнати, вони напустять на дитину хвороби, і радість у будинку єгиптянина змінить невимовний сум. Потрібно 
                також охороняти всі входи в будинок. Адже в траві, що росте біля будинку, багато скорпіонів і змій, які можуть переповзти поріг 
                і залізти до ліжечка. <br>
                &emsp;   Карлики не сплять усю ніч. Їхні вуха слухають, а очі дивляться не моргаючи. Коли ж злі демони починають наближатися, 
                волохаті карлики вдаряють у бубни і, показуючи жахливі гримаси, зі страшними криками починають стрибати і літати по кімнаті. <br>
                &emsp;   Демони й усі, хто може нашкодити дитині, дуже бояться їхніх страшних гримас і брязкоту бубнів, тому швидко розбігаються і 
                ховаються у своїх лігвищах. <br>
                &emsp;   Месхент же не може всю ніч бути біля колиски немовляти. Вона зі своїм чоловіком - богом Шаї - вирушає до Небесного 
                Дерева, яке росте високо в небі серед зірок. На його гілках живуть сім молодих богинь, увінчаних тіарами у вигляді 
                коровʼячих рогів. Цих богинь називають Сім Хатхор. Вони можуть пророчити долю. Тому, щоб дізнатися про долю дитини, 
                приходять сюди Месхент і Шаї. Сім Хатхор розповідають про долю немовляти. В основному вони говорять про те, чи буде нова 
                людина бідною або багатою, чи будуть у неї діти, скільки років вона проживе й від чого помре. Це найважливіші моменти в 
                житті єгиптянина. Месхент і її чоловік запамʼятовують кожне слово віщунок. Тепер бог Шаї стане заступником людини. Він 
                буде стежити за її вчинками все життя і на загробному суді Осириса розповість, доброю була ця людина чи злою, чи є в неї 
                на душі гріхи. Якщо суд визнає померлого гарною людиною, то тільки Шаї може провести його до місця вічного блаженства - 
                у Поля Очерету. <br>
                &emsp;   Якщо Сім Хатхор пророкують крихітці щасливе майбутнє, Месхент з радощів танцює і сміється. Але навіть якщо Сім 
                Хатхор говорять сумні речі, то Месхент теж не надто засмучується. Адже людина сама керує своїм життям: вона 
                власними зусиллями і наполегливою працею може змінити навіть те, що призначено всемогутніми богами!</p>
            <p class="human-destiny-text__sentence"><i>Взято з книги “Міфи і легенди народів світу”</i></p>
        </div>
        </main>
</body>
</html>
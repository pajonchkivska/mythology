<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Іґґдрасіль і девʼять світів</title>
    <link rel="shortcut icon" href="img/icon.png" type="image/x-icon">
    <link rel="stylesheet" href="css/index.css">
</head>
<body>
    <header data-include="header.partial.html"></header>
    <main>
        <h1 class="myth__heading">Іґґдрасіль і девʼять світів</h1>
        <div class="container">
          <h2 class="myth-text__title">ІҐҐРАСІЛЬ І ДЕВʼЯТЬ СВІТІВ</h2>
            <p class="myth-text__paragraph">Іґґдрасілль — це могутнє ясенове дерево, найдосконаліше та найпрекрасніше з усіх дерев, а також найбільше.</p>
            <p class="myth-text__paragraph">Іґґдрасілль росте між дев’яти світів і з’єднує їх один з одним. Це найпишніше і найвище дерево на світі. Його верхів’я здіймається вище неба.</p>
            <p class="myth-text__paragraph">Іґґдрасілль настільки велетенський, що пустив корені одразу в трьох світах, де їх живлять три джерела.</p>
            <p class="myth-text__paragraph">Перший і найглибший корінь простягнувся у потойбічний світ, до Ніфльхейму — місця, що існувало задовго до всіх інших. В центрі царства темряви б’є вічно вируюче джерело Хверґельмір, що гуде, немов киплячий чайник. У цих водах живе дракон Нідхьогг — він без упину підгризає корінь дерева знизу.</p>
            <p class="myth-text__paragraph">Другий корінь опустився у світ крижаних гігантів, до джерела Міміра.</p>
            <p class="myth-text__paragraph">На самому вершечку світового дерева сидить мудрий орел, а між очей у нього примостився сокіл.</p>
            <p class="myth-text__paragraph">Гілками ясена бігає білка на ім’я Рататоск. Вона допомагає Нідхьоггу, страшному пожирачу трупів, і орлу обмінюватися плітками та новинами. Білка дурить обидві сторони і радіє з того, що провокує їх на сварки.</p>
            <p class="myth-text__paragraph">Велетенське гілля світового дерева гризуть чотири олені: вони об’їдають кору і листя. А внизу, біля основи, коріння точить сила-силенна змій.</p>
            <p class="myth-text__paragraph">На світове дерево можна вилізти. Саме на Іґґдрасіллі на знак жертви вішався Одін, а відтак світове дерево стало шибеницею, а Одін — Богом шибениць.</p>
            <p class="myth-text__paragraph">Боги не користуються світовим деревом. Вони переходять між світами через Біфрьост — міст-веселку. Тільки боги можуть мандрувати веселкою; будь-який крижаний гігант або троль обпалив би собі ноги, якби спробував видертись на веселку, щоб дістатися Асґарда.</p>
            <p class="myth-text__paragraph">Всього існує дев’ять світів:</p>
            <p class="myth-text__paragraph">Асґард, світ асів. Саме тут живе Одін.</p>
            <p class="myth-text__paragraph">Альвхейм, світ, де живуть світлі альви. Світлі альви прекрасні, як сонце чи зорі.</p>
            <p class="myth-text__paragraph">Нідавеллір, також відомий як Свартальхейм, де під горами живуть і створюють дивовижні речі гноми (або, як їх ще називають, темні альви).</p>
            <p class="myth-text__paragraph">Мідґард, світ чоловіків і жінок, світ, у якому живемо ми з вами.</p>
            <p class="myth-text__paragraph">Йотунхейм, де живуть, блукають і мають власні помешкання крижані гіганти та гірські велетні.</p>
            <p class="myth-text__paragraph">Ванахейм, де живуть вани. Аси та вани пов’язані мирними угодами, тож багато ванів живе в Асґарді, разом із асами.</p>
            <p class="myth-text__paragraph">Ніфльхейм, царство мороку й туману.</p>
            <p class="myth-text__paragraph">Муспельхейм, світ вогню, де чекає свого часу Сурт.</p>
            <p class="myth-text__paragraph">А ще є світ, названий на честь його правительки: Хель — місце, куди потрапляють загиблі, які не померли в бою смертю героїв.</p>
            <p class="myth-text__paragraph">Останній корінь світового дерева простягається до джерела у світі богів Асґарді, де живуть аси. Щодня боги проводять тут свої наради, і саме тут вони зустрінуться в останні дні існування світу, перш ніж вирушити на вирішальну битву — Раґнарьок. Це джерело називається Урд.</p>
            <p class="myth-text__paragraph">Тут живуть три сестри-норни — мудрі діви. Вони доглядають джерело і дбають про те, щоб коріння Іґґдрасілля завжди було обмазане глиною, а дерево — полите. Джерело належить першій сестрі, Урд; її ім’я означає «доля», «фатум». Урд — це минуле. Верданді, друга сестра, — її ім’я означає «становлення» — відповідає за сьогодення, а Скульд, третя сестра, чиє ім’я перекладається як «те, що має статися», визначає майбутнє.</p>
            <p class="myth-text__paragraph">Норни вирішують, що станеться у житті людини. Окрім цих трьох, є й інші норни. Норни-гіганти і норни-альви, норни-гноми і норни-вани, хороші та погані норни — саме вони вирішують, якою буде людська доля. Одні норни дарують людям гарне життя, а інші — важке, коротке чи покручене.</p>
            <p class="myth-text__paragraph">Там, біля джерела Урд, вони плетуть людську долю.</p>
            <p class="myth-text__sentence"><i>Взято з книги “Скандинавська міфологія” Ніла Ґеймана.</i></p>
        </div>
    </main>
    <footer></footer>
    <script src="https://unpkg.com/html-data-include@3.3.3/html-data-include.js"></script>
    <script src="./js/index.js"></script>
</body>
</html>
<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Око бога Атума</title>
</head>
<body>
    <header data-include="header.partial.html"></header>
    <main>
        <div class="eye-god-atum__container container">
            <h1 class="eye-god-atum__heading">Око бога Атума</h1>
        </div>
        <div class="container">
            <h2 class="eye-god-atum-text__title">ОКО БОГА АТУМА</h2>
            <p  class="eye-god-atum-text__paragraph">&emsp;   Атум створив собі дітей: бога Шу і богиню Тефнут. Йому було вже не так 
                самотньо. Але Всесвіт усе ще був вкритий темрявою. Біда прийшла до Атума: у цій темряві він загубив своїх дітей - Шу 
                та Тефнут. Він кликав їх, він плакав, але боги не відгукнулися. Вони могли загинути в океані або зникнути назавжди. <br>
                &emsp;   Уже зовсім засмутився Атум. Тоді він вийняв своє Око і звернувся до нього:<br>
                &emsp;   -Око моє! Спустися в океан Нун і розшукай моїх дітей - Шу та Тефнут. Нехай вони повернуться до мене.<br>
                &emsp;   І ось Око вирушило до океану. А Атуму не залишалося нічого іншого, як сидіти на вершині пагорба Бен-Бен та 
                чекати повернення дітей.<br>
                &emsp;   Так Атум просидів багато сторіч. Темрява, тиша і холод усе не розсіювалися. Коли бог втратив будь-яку надію 
                побачити своїх дітей, то закричав:<br>
                &emsp;   - За що мені таке горе! Що ж тепер робити? Спочатку я втратив свого сина Шу і свою дочку Тефнут. А тепер 
                ще й загубив Око!<br>
                &emsp;   Тоді бог Атум створив нове Око і вклав його у свою порожню очницю.<br>
                &emsp;   Атум трохи заспокоївся. Але раптом до його слуху долинув якийсь шум. Шуміло десь дуже далеко. Бог відразу подумав, 
                що це якась нова небезпека насувається на нього. Він піднявся з землі і став прислухатися.<br>
                &emsp;   Так Атум стояв сто років. З кожним роком шум ставав усе голоснішим і голоснішим. Ось уже голоси лунають біля 
                підніжжя пагорба Бен-Бен. От так радість! Це голоси його дітей – Шу та Тефнут! Око зуміло виконати прохання Атума - 
                знайшло його дітей в океані і привело їх на пагорб Бен-Бен. Бог заплакав з радощів. Його сльози дощем закрапали на землю.<br>
                &emsp;   Коли Шу і Тефнут ступили на пагорб, батько побіг своїм дітям назустріч, щоб швидше обійняти їх. Та раптом Око, 
                розлючене і гнівне, підскочило до Атума й закричало:<br>
                &emsp;   -Як ти насмілився створити собі нове Око! Адже ти сам послав мене шукати твоїх дітей! Тепер моє місце зайняте! 
                Ти зрадив мене!<br>
                &emsp;   - Ти гніваєшся справедливо, - сказав Атум. -Але я приготував для тебе ще більш почесне місце. Я поміщу тебе 
                на чоло. Відтіля ти краще бачитимеш світ, який я створю, та його неповторну красу.<br>
                &emsp;   Але Око так образилося, що не хотіло й слухати ніяких виправдань. Воно хотіло помститися богові за зраду, 
                тому перетворилося на отруйну змію - кобру. 3 грізним шипінням кобра роздула шию й оголила смертоносні зуби.<br>
                &emsp;   Однак бог спокійно взяв змію в руки і помістив собі на чоло. 3 того часу Око-змія прикрашає корони богів 
                і фараонів. Ця змія пильно вдивляється вдалину, і, якщо на шляху бога зустрінуться вороги, вона знищить їх, 
                спопеливши своїми променями.</p>
            <p class="eye-god-atum-text__sentence"><i>Взято з книги “Міфи і легенди народів світу”</i></p>
        </div>
        </main>
</body>
</html>